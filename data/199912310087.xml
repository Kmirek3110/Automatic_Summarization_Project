<?xml version='1.0' encoding='UTF-8'?>
<text id="199912310087">
  <date>1999-12-31</date>
  <title>Lokalny front globalnej wojny</title>
  <section>Publicystyka, Opinie</section>
  <authors>Samuel Huntington</authors>
  <body>CZECZENIA

Rosja powinna się pogodzić z tym, że w konflikcie na Kaukazie nie może zwyciężyć

Lokalny front globalnej wojny

SAMUEL P. HUNTINGTON 

Podczas gdy wojska rosyjskie otaczają, bombardują i zrównują Grozny z ziemią, tylko jedna strona ma szansę wygrać ten konflikt  i to tylko dlatego, że nie może go przegrać - czeczeńscy bojownicy. Bo albo powstrzymają rosyjską ofensywę i doprowadzą do impasu, albo wycofają się w góry i któregoś dnia znów wrócą,  by walczyć.

A przegrani? Będą nimi czeczeńscy cywile uwikłani w ten brutalny konflikt. Rosja kontynuująca wojnę, której nie może wygrać. I Stany Zjednoczone, jeśli będą próbowały wpłynąć na jej wynik. Czeczeńska wojna uwidacznia bowiem granice możliwości wpływania przez takie mocarstwa, jak Rosja i Stany Zjednoczone, na lokalne konflikty toczących się na świecie. 

Islam kontra  reszta świata

Wojnę w Czeczenii trzeba postrzegać zarówno we współczesnym, jak i historycznym kontekście. Jest to jeden z wielu konfliktów toczących się wzdłuż granic wielkiego islamskiego bloku, rozciągającego się od Maroka po Indonezję. Do walk między muzułmanami a niemuzułmanami dochodzi w Bośni, Kosowie, Górskim Karabachu, Czeczenii, Tadżykistanie, Afganistanie, Kaszmirze, Indiach, na Filipinach, w Indonezji, Timorze Wschodnim, Bliskim Wschodzie, Afryce Północno-Wschodniej, Sudanie, Nigerii. 

Konflikty te mają co najmniej dwie przyczyny.

Po pierwsze, w świecie muzułmańskim brakuje jednego lub dwóch dominujących państw, które utrzymywałyby porządek w społeczności islamskiej i zapobiegały konfliktom między muzułmanami a niemuzułmanami lub pełniły rolę mediatorów w razie powstania takich zadrażnień. Tymczasem konkurujące ze sobą muzułmańskie państwa - szczególnie Iran i Arabia Saudyjska - usiłują rozbudować swe wpływy poprzez udzielanie wsparcia grupom muzułmańskim walczącym z niemuzułmanami. 

Po drugie, w krajach islamskich rośnie liczba mężczyzn w wieku 16 - 30 lat, którzy zasilają szeregi partyzantów i bojowników. I ci właśnie młodzi ludzie stanowią trzon międzynarodowej islamskiej brygady, której członkowie walczą w Afganistanie, Bośni, Kosowie, na Filipinach, w Czeczenii itd. 

Rosjanie i muzułmanie wojują ze sobą na północnym Kaukazie od ponad dwustu lat. Po raz pierwszy carowie próbowali objąć swym władaniem Kaukaz w XVI wieku. W 1783 roku zapoczątkowali militarną kampanię, by podporządkować sobie ludność tego regionu. Od 1825 do 1859 roku walki trwały niemal nieprzerwanie, aż wreszcie Rosjanie zdołali stłumić opór, którym kierował legendarny przywódca północnego Kaukazu - Szamil. 

Po rosyjskiej rewolucji narody północnego Kaukazu ogłosiły niepodległość i zawiązały federację, która na początku lat 20. została rozbita przez bolszewików. Opór wobec sowieckiej władzy ujawnił się ponownie podczas II wojny światowej i skłonił Stalina do deportowania praktycznie wszystkich Czeczenów do Kazachstanu, gdzie przebywali na wygnaniu do połowy lat 50. 

Wraz z rozpadem Związku Radzieckiego Czeczeni, co było do przewidzenia, znów wzniecili rewoltę. W 1996 roku im się to udało - po pokonaniu wojsk rosyjskich de facto zdobyli niepodległość. Jednak rosyjscy nacjonaliści nie mogli się z tym pogodzić i rozpoczęli obecną kampanię militarną, by podporządkować sobie tych nieposłusznych górskich muzułmanów. 

Biorąc pod uwagę lekcję historii, należy zastanowić się nad implikacjami wojny w Czeczenii dla Rosji i Stanów Zjednoczonych.

Wnioski dla Rosji

Niemal wszędzie we współczesnym świecie narody starają się łączyć swe tożsamości kulturowe z cywilizacyjnymi. Wielocywilizacyjne państwa spotykają się z rosnącym sprzeciwem i niektóre, jak Związek Radziecki, Jugosławia czy Etiopia, rozpadły się. Ponadto nowego znaczenia nabierają ponadnarodowe społeczności kulturowe, czyli diaspory. Dostarczają one pieniędzy, broni, bojowników i przywódców swym ziomkom walczącym o wolność. Także państwa i grupy państw wspierają swych pobratymców, jak to miało miejsce podczas rozpadu Jugosławii. Europa Zachodnia poparła Chorwatów, Rosja i Grecja - Serbów, natomiast Arabia Saudyjska, Iran, Turcja i Malezja dostarczały pomocy bośniackim Muzułmanom. 

W połowie lat 90. Czeczeni w znacznym stopniu korzystali ze wsparcia czeczeńskiej diaspory, a szczególnie pomocy pochodzącej od ich ziomków w Turcji i Jordanii. Korzystali także z cichej pomocy udzielanej przez niektóre muzułmańskie rządy. Teraz jednak owe rządy, a zwłaszcza turecki, mają opory ze pomaganiem Czeczenom, bo czeczeńska niepodległość może być przykładem dla mniejszości w ich własnych krajach, szczególnie zaś dla Kurdów. 

Tak czy inaczej era wielocywilizacyjnych imperiów minęła i Rosja może utrzymać swe panowanie w Czeczenii tylko niewyobrażalnymi kosztami. Dlatego też kolejny rosyjski przywódca powinien wykazać realizm Mustafy Kemala Atatürka co do straconego tureckiego imperium i stworzyć Rosję "tylko dla Rosjan", zamiast trzymać się trącących myszką marzeń o wielonarodowym, wielocywilizacyjnym imperium. 

Wnioski dla USA

Implikacje czeczeńskiego konfliktu dla Stanów Zjednoczonych są równie oczywiste. Ze zrozumiałych względów musi nas niepokoić humanitarny aspekt skutków wojny dla Czeczenów. Ale Stany Zjednoczone nie mają żadnych ważnych narodowych interesów w Czeczenii, mają natomiast takowe w Rosji. Dlatego nie zdołamy skutecznie ukarać Rosji, nie ponosząc przy tym wysokich kosztów własnych. 

Wielu ekspertów od polityki zagranicznej twierdzi, że Stany Zjednoczone powinny podjąć wobec Rosji kilka działań karnych, by zmusić ją do złagodzenia postępowania w Czeczenii. I tak, na przykład, proponuje się wstrzymanie kredytów Międzynarodowego Funduszu Walutowego, dopóki nie zostanie zakończona wojna, groźbę wyłączenia Rosji z przyszłych spotkań najbogatszych państw świata G-7 albo obniżenie cen ropy, co mogłoby zredukować rosyjskie dochody dewizowe. Tyle że w obecnej sytuacji są to pomysły rażące niedorzecznością i niekonsekwencją.

Czeczeńska wojna cieszy się wielkim poparciem rosyjskiego elektoratu, a przez to polityków startujących do przyszłorocznych wyborów prezydenckich. Toteż dopóki akcja militarna rozwija się pomyślnie, dopóty rosyjscy politycy nie rozpoczną wycofywania wojsk ze względu na pohukiwania Zachodu. 

W Rosji mamy teraz do czynienia z upadkiem demokracji wyborczej, zaś rywalizujący między sobą kandydaci odwołują się do sentymentów nacjonalistycznych. Nawet gdy Rosja wyraźnie przegrywała wojnę w 1996 roku, to odgrywający wówczas czołową rolę gen. Aleksander Lebiedź zdołał wynegocjować porozumienie o wycofaniu się z Czeczenii i przekonać doń rosyjski rząd oraz społeczeństwo.

Równie niedorzeczne i szkodliwe dla wiarygodności Ameryki jest ostrzeżenie prezydenta Billa Clintona, że Rosja "zapłaci wysoką cenę", jeśli będzie kontynuowała brutalne ataki na czeczeńskich cywilów. Bo oto mamy kolejny przykład retorycznych popisów tej administracji, które uniemożliwiają innym rządom zrozumienie, co rzeczywiście mówi ona serio. 

To prawda, że Stany Zjednoczone powinny potępiać humanitarną tragedię w Czeczenii. Ale administracja Clintona winna również pogodzić się z faktem, że jest to konflikt trwający już 200 lat i stanowiący tylko jeden z wielu lokalnych frontów toczącego się obecnie globalnego konfliktu między muzułmanami a niemuzułmanami. 

W dłuższej perspektywie Rosja nie może wygrać tej wojny, tak jak Stany Zjednoczone nie mogą poważnie wpłynąć na jej rezultat. Im szybciej politycy pogodzą się z tą brutalną prawdą, tym szybciej pokój przyjdzie na północny Kaukaz. 

Samuel P. Huntington jest profesorem Harvard University i autorem głośnej książki "Zderzenie cywilizacji i nowy kształt ładu światowego".

  THE NEW YORK TIMES SYNDICATE</body>
  <summaries>
    <summary ratio="10" type="extract" author="A">
      <body>Podczas gdy wojska rosyjskie otaczają, bombardują i zrównują Grozny z ziemią, tylko jedna strona ma szansę wygrać ten konflikt - czeczeńscy bojownicy. 
To prawda, że Stany Zjednoczone powinny potępiać humanitarną tragedię w Czeczenii. Ale administracja Clintona winna również pogodzić się z faktem, że jest to konflikt trwający już 200 lat i stanowiący tylko jeden z wielu lokalnych frontów toczącego się obecnie globalnego konfliktu między muzułmanami a niemuzułmanami. W dłuższej perspektywie Rosja nie może wygrać tej wojny, tak jak Stany Zjednoczone nie mogą poważnie wpłynąć na jej rezultat. Im szybciej politycy pogodzą się z tą brutalną prawdą, tym szybciej pokój przyjdzie na północny Kaukaz.</body>
      <spans>
        <span start="147" end="273">Podczas gdy wojska rosyjskie otaczają, bombardują i zrównują Grozny z ziemią, tylko jedna strona ma szansę wygrać ten konflikt</span>
        <span start="318" end="343"> - czeczeńscy bojownicy. </span>
        <span start="4952" end="4953">
</span>
        <span start="6919" end="7238">To prawda, że Stany Zjednoczone powinny potępiać humanitarną tragedię w Czeczenii. Ale administracja Clintona winna również pogodzić się z faktem, że jest to konflikt trwający już 200 lat i stanowiący tylko jeden z wielu lokalnych frontów toczącego się obecnie globalnego konfliktu między muzułmanami a niemuzułmanami. </span>
        <span start="7240" end="7469">W dłuższej perspektywie Rosja nie może wygrać tej wojny, tak jak Stany Zjednoczone nie mogą poważnie wpłynąć na jej rezultat. Im szybciej politycy pogodzą się z tą brutalną prawdą, tym szybciej pokój przyjdzie na północny Kaukaz.</span>
      </spans>
    </summary>
    <summary ratio="20" type="extract" author="A">
      <body>Podczas gdy wojska rosyjskie otaczają, bombardują i zrównują Grozny z ziemią, tylko jedna strona ma szansę wygrać ten konflikt  i to tylko dlatego, że nie może go przegrać - czeczeńscy bojownicy. Bo albo powstrzymają rosyjską ofensywę i doprowadzą do impasu, albo wycofają się w góry i któregoś dnia znów wrócą,  by walczyć.
A przegrani? Będą nimi czeczeńscy cywile uwikłani w ten brutalny konflikt. Rosja kontynuująca wojnę, której nie może wygrać. I Stany Zjednoczone, jeśli będą próbowały wpłynąć na jej wynik. 
era wielocywilizacyjnych imperiów minęła i Rosja może utrzymać swe panowanie w Czeczenii tylko niewyobrażalnymi kosztami. Dlatego też kolejny rosyjski przywódca powinien wykazać realizm Mustafy Kemala Atatürka co do straconego tureckiego imperium i stworzyć Rosję "tylko dla Rosjan", zamiast trzymać się trącących myszką marzeń o wielonarodowym, wielocywilizacyjnym imperium. 
To prawda, że Stany Zjednoczone powinny potępiać humanitarną tragedię w Czeczenii. Ale administracja Clintona winna również pogodzić się z faktem, że jest to konflikt trwający już 200 lat i stanowiący tylko jeden z wielu lokalnych frontów toczącego się obecnie globalnego konfliktu między muzułmanami a niemuzułmanami. W dłuższej perspektywie Rosja nie może wygrać tej wojny, tak jak Stany Zjednoczone nie mogą poważnie wpłynąć na jej rezultat. Im szybciej politycy pogodzą się z tą brutalną prawdą, tym szybciej pokój przyjdzie na północny Kaukaz.</body>
      <spans>
        <span start="147" end="471">Podczas gdy wojska rosyjskie otaczają, bombardują i zrównują Grozny z ziemią, tylko jedna strona ma szansę wygrać ten konflikt  i to tylko dlatego, że nie może go przegrać - czeczeńscy bojownicy. Bo albo powstrzymają rosyjską ofensywę i doprowadzą do impasu, albo wycofają się w góry i któregoś dnia znów wrócą,  by walczyć.</span>
        <span start="472" end="662">
A przegrani? Będą nimi czeczeńscy cywile uwikłani w ten brutalny konflikt. Rosja kontynuująca wojnę, której nie może wygrać. I Stany Zjednoczone, jeśli będą próbowały wpłynąć na jej wynik. </span>
        <span start="827" end="828">
</span>
        <span start="4576" end="4953">era wielocywilizacyjnych imperiów minęła i Rosja może utrzymać swe panowanie w Czeczenii tylko niewyobrażalnymi kosztami. Dlatego też kolejny rosyjski przywódca powinien wykazać realizm Mustafy Kemala Atatürka co do straconego tureckiego imperium i stworzyć Rosję "tylko dla Rosjan", zamiast trzymać się trącących myszką marzeń o wielonarodowym, wielocywilizacyjnym imperium. 
</span>
        <span start="6919" end="7238">To prawda, że Stany Zjednoczone powinny potępiać humanitarną tragedię w Czeczenii. Ale administracja Clintona winna również pogodzić się z faktem, że jest to konflikt trwający już 200 lat i stanowiący tylko jeden z wielu lokalnych frontów toczącego się obecnie globalnego konfliktu między muzułmanami a niemuzułmanami. </span>
        <span start="7240" end="7469">W dłuższej perspektywie Rosja nie może wygrać tej wojny, tak jak Stany Zjednoczone nie mogą poważnie wpłynąć na jej rezultat. Im szybciej politycy pogodzą się z tą brutalną prawdą, tym szybciej pokój przyjdzie na północny Kaukaz.</span>
      </spans>
    </summary>
    <summary ratio="5" type="extract" author="A">
      <body>To prawda, że Stany Zjednoczone powinny potępiać humanitarną tragedię w Czeczenii. Ale administracja Clintona winna również pogodzić się z faktem, że jest to konflikt trwający już 200 lat i stanowiący tylko jeden z wielu lokalnych frontów toczącego się obecnie globalnego konfliktu między muzułmanami a niemuzułmanami. W dłuższej perspektywie Rosja nie może wygrać tej wojny.</body>
      <spans>
        <span start="6919" end="7238">To prawda, że Stany Zjednoczone powinny potępiać humanitarną tragedię w Czeczenii. Ale administracja Clintona winna również pogodzić się z faktem, że jest to konflikt trwający już 200 lat i stanowiący tylko jeden z wielu lokalnych frontów toczącego się obecnie globalnego konfliktu między muzułmanami a niemuzułmanami. </span>
        <span start="7240" end="7295">W dłuższej perspektywie Rosja nie może wygrać tej wojny</span>
        <span start="7364" end="7365">.</span>
      </spans>
    </summary>
    <summary ratio="10" type="extract" author="K">
      <body>Wojnę w Czeczenii trzeba postrzegać zarówno we współczesnym, jak i historycznym kontekście. Jest to jeden z wielu konfliktów toczących się wzdłuż granic wielkiego islamskiego bloku, rozciągającego się od Maroka po Indonezję.Rosjanie i muzułmanie wojują ze sobą na północnym Kaukazie od ponad dwustu lat.Wraz z rozpadem Związku Radzieckiego Czeczeni znów wzniecili rewoltę. W 1996 roku zdobyli niepodległość.Biorąc pod uwagę lekcję historii, należy zastanowić się nad implikacjami wojny w Czeczenii dla Rosji i Stanów Zjednoczonych.Rosja może utrzymać swe panowanie w Czeczenii tylko niewyobrażalnymi kosztami.Stany Zjednoczone nie mają żadnych ważnych narodowych interesów w Czeczenii, mają natomiast takowe w Rosji. Dlatego nie zdołamy skutecznie ukarać Rosji, nie ponosząc przy tym wysokich kosztów własnych.</body>
      <spans>
        <span start="858" end="1082">Wojnę w Czeczenii trzeba postrzegać zarówno we współczesnym, jak i historycznym kontekście. Jest to jeden z wielu konfliktów toczących się wzdłuż granic wielkiego islamskiego bloku, rozciągającego się od Maroka po Indonezję.</span>
        <span start="2152" end="2231">Rosjanie i muzułmanie wojują ze sobą na północnym Kaukazie od ponad dwustu lat.</span>
        <span start="2933" end="2978">Wraz z rozpadem Związku Radzieckiego Czeczeni</span>
        <span start="3004" end="3041"> znów wzniecili rewoltę. W 1996 roku </span>
        <span start="3098" end="3120">zdobyli niepodległość.</span>
        <span start="3286" end="3410">Biorąc pod uwagę lekcję historii, należy zastanowić się nad implikacjami wojny w Czeczenii dla Rosji i Stanów Zjednoczonych.</span>
        <span start="4619" end="4697">Rosja może utrzymać swe panowanie w Czeczenii tylko niewyobrażalnymi kosztami.</span>
        <span start="5148" end="5349">Stany Zjednoczone nie mają żadnych ważnych narodowych interesów w Czeczenii, mają natomiast takowe w Rosji. Dlatego nie zdołamy skutecznie ukarać Rosji, nie ponosząc przy tym wysokich kosztów własnych.</span>
      </spans>
    </summary>
    <summary ratio="20" type="extract" author="K">
      <body>Wojnę w Czeczenii trzeba postrzegać zarówno we współczesnym, jak i historycznym kontekście. Jest to jeden z wielu konfliktów toczących się wzdłuż granic wielkiego islamskiego bloku, rozciągającego się od Maroka po Indonezję.Konflikty te mają co najmniej dwie przyczyny.
Po pierwsze, w świecie muzułmańskim brakuje jednego lub dwóch dominujących państw, które utrzymywałyby porządek w społeczności islamskiej i zapobiegały konfliktom między muzułmanami a niemuzułmanami lub pełniły rolę mediatorów w razie powstania takich zadrażnień.Po drugie, w krajach islamskich rośnie liczba mężczyzn w wieku 16 - 30 lat, którzy zasilają szeregi partyzantów i bojowników. I ci właśnie młodzi ludzie stanowią trzon międzynarodowej islamskiej brygady, której członkowie walczą w Afganistanie, Bośni, Kosowie, na Filipinach, w Czeczenii itd. Rosjanie i muzułmanie wojują ze sobą na północnym Kaukazie od ponad dwustu lat.Wraz z rozpadem Związku Radzieckiego Czeczeni znów wzniecili rewoltę. W 1996 roku im się to udało - po pokonaniu wojsk rosyjskich de facto zdobyli niepodległość.Biorąc pod uwagę lekcję historii, należy zastanowić się nad implikacjami wojny w Czeczenii dla Rosji i Stanów Zjednoczonych.Rosja może utrzymać swe panowanie w Czeczenii tylko niewyobrażalnymi kosztami. Dlatego też kolejny rosyjski przywódca powinien wykazać realizm Mustafy Kemala Atatürka co do straconego tureckiego imperium i stworzyć Rosję "tylko dla Rosjan", zamiast trzymać się trącących myszką marzeń o wielonarodowym, wielocywilizacyjnym imperium. Stany Zjednoczone nie mają żadnych ważnych narodowych interesów w Czeczenii, mają natomiast takowe w Rosji. Dlatego nie zdołamy skutecznie ukarać Rosji, nie ponosząc przy tym wysokich kosztów własnych.</body>
      <spans>
        <span start="858" end="1082">Wojnę w Czeczenii trzeba postrzegać zarówno we współczesnym, jak i historycznym kontekście. Jest to jeden z wielu konfliktów toczących się wzdłuż granic wielkiego islamskiego bloku, rozciągającego się od Maroka po Indonezję.</span>
        <span start="1347" end="1393">Konflikty te mają co najmniej dwie przyczyny.
</span>
        <span start="1394" end="1657">Po pierwsze, w świecie muzułmańskim brakuje jednego lub dwóch dominujących państw, które utrzymywałyby porządek w społeczności islamskiej i zapobiegały konfliktom między muzułmanami a niemuzułmanami lub pełniły rolę mediatorów w razie powstania takich zadrażnień.</span>
        <span start="1857" end="2150">Po drugie, w krajach islamskich rośnie liczba mężczyzn w wieku 16 - 30 lat, którzy zasilają szeregi partyzantów i bojowników. I ci właśnie młodzi ludzie stanowią trzon międzynarodowej islamskiej brygady, której członkowie walczą w Afganistanie, Bośni, Kosowie, na Filipinach, w Czeczenii itd. </span>
        <span start="2152" end="2231">Rosjanie i muzułmanie wojują ze sobą na północnym Kaukazie od ponad dwustu lat.</span>
        <span start="2933" end="2978">Wraz z rozpadem Związku Radzieckiego Czeczeni</span>
        <span start="3004" end="3120"> znów wzniecili rewoltę. W 1996 roku im się to udało - po pokonaniu wojsk rosyjskich de facto zdobyli niepodległość.</span>
        <span start="3286" end="3410">Biorąc pod uwagę lekcję historii, należy zastanowić się nad implikacjami wojny w Czeczenii dla Rosji i Stanów Zjednoczonych.</span>
        <span start="4619" end="4952">Rosja może utrzymać swe panowanie w Czeczenii tylko niewyobrażalnymi kosztami. Dlatego też kolejny rosyjski przywódca powinien wykazać realizm Mustafy Kemala Atatürka co do straconego tureckiego imperium i stworzyć Rosję "tylko dla Rosjan", zamiast trzymać się trącących myszką marzeń o wielonarodowym, wielocywilizacyjnym imperium. </span>
        <span start="5148" end="5349">Stany Zjednoczone nie mają żadnych ważnych narodowych interesów w Czeczenii, mają natomiast takowe w Rosji. Dlatego nie zdołamy skutecznie ukarać Rosji, nie ponosząc przy tym wysokich kosztów własnych.</span>
      </spans>
    </summary>
    <summary ratio="5" type="extract" author="K">
      <body>Wojnę w Czeczenii trzeba postrzegać zarówno we współczesnym, jak i historycznym kontekście. Jest to jeden z wielu konfliktów toczących się wzdłuż granic wielkiego islamskiego bloku, rozciągającego się od Maroka po Indonezję.Rosjanie i muzułmanie wojują ze sobą na północnym Kaukazie od ponad dwustu lat.Biorąc pod uwagę lekcję historii, należy zastanowić się nad implikacjami wojny w Czeczenii dla Rosji i Stanów Zjednoczonych.</body>
      <spans>
        <span start="858" end="1082">Wojnę w Czeczenii trzeba postrzegać zarówno we współczesnym, jak i historycznym kontekście. Jest to jeden z wielu konfliktów toczących się wzdłuż granic wielkiego islamskiego bloku, rozciągającego się od Maroka po Indonezję.</span>
        <span start="2152" end="2231">Rosjanie i muzułmanie wojują ze sobą na północnym Kaukazie od ponad dwustu lat.</span>
        <span start="3286" end="3410">Biorąc pod uwagę lekcję historii, należy zastanowić się nad implikacjami wojny w Czeczenii dla Rosji i Stanów Zjednoczonych.</span>
      </spans>
    </summary>
    <summary ratio="10" type="extract" author="E">
      <body>Podczas gdy wojska rosyjskie zrównują Grozny z ziemią, tylko jedna strona ma szansę wygrać ten konflikt  i to tylko dlatego, że nie może go przegrać - czeczeńscy bojownicy. Bo albo powstrzymają rosyjską ofensywę i doprowadzą do impasu, albo wycofają się w góry i któregoś dnia znów wrócą,  by walczyć.
A przegrani? Będą nimi czeczeńscy cywile. Czeczeńska wojna uwidacznia granice możliwości wpływania przez mocarstwa na lokalne konflikty na świecie. Wojnę w Czeczenii trzeba postrzegać zarówno we współczesnym, jak i historycznym kontekście. Rosjanie i muzułmanie wojują ze sobą od ponad dwustu lat. Biorąc pod uwagę lekcję historii, należy zastanowić się nad implikacjami wojny w Czeczenii dla Rosji i Stanów Zjednoczonych.</body>
      <spans>
        <span start="147" end="175">Podczas gdy wojska rosyjskie</span>
        <span start="198" end="471"> zrównują Grozny z ziemią, tylko jedna strona ma szansę wygrać ten konflikt  i to tylko dlatego, że nie może go przegrać - czeczeńscy bojownicy. Bo albo powstrzymają rosyjską ofensywę i doprowadzą do impasu, albo wycofają się w góry i któregoś dnia znów wrócą,  by walczyć.</span>
        <span start="472" end="513">
A przegrani? Będą nimi czeczeńscy cywile</span>
        <span start="660" end="690">. Czeczeńska wojna uwidacznia </span>
        <span start="697" end="732">granice możliwości wpływania przez </span>
        <span start="738" end="747">mocarstwa</span>
        <span start="779" end="801"> na lokalne konflikty </span>
        <span start="815" end="827">na świecie. </span>
        <span start="858" end="950">Wojnę w Czeczenii trzeba postrzegać zarówno we współczesnym, jak i historycznym kontekście. </span>
        <span start="2152" end="2188">Rosjanie i muzułmanie wojują ze sobą</span>
        <span start="2210" end="2232"> od ponad dwustu lat. </span>
        <span start="3286" end="3410">Biorąc pod uwagę lekcję historii, należy zastanowić się nad implikacjami wojny w Czeczenii dla Rosji i Stanów Zjednoczonych.</span>
      </spans>
    </summary>
    <summary ratio="20" type="extract" author="E">
      <body>Podczas gdy wojska rosyjskie zrównują Grozny z ziemią, tylko jedna strona ma szansę wygrać ten konflikt  i to tylko dlatego, że nie może go przegrać - czeczeńscy bojownicy. Bo albo powstrzymają rosyjską ofensywę i doprowadzą do impasu, albo wycofają się w góry i któregoś dnia znów wrócą,  by walczyć.
A przegrani? Będą nimi czeczeńscy cywile Rosja I Stany Zjednoczone. Czeczeńska wojna uwidacznia bowiem granice możliwości wpływania przez takie mocarstwa na lokalne konflikty toczących się na świecie. 
Wojnę w Czeczenii trzeba postrzegać zarówno we współczesnym, jak i historycznym kontekście. Jest to jeden z wielu konfliktów toczących się wzdłuż granic wielkiego islamskiego bloku. Po pierwsze, w świecie muzułmańskim brakuje jednego lub dwóch dominujących państw, które utrzymywałyby porządek w społeczności islamskiej i zapobiegały konfliktom między muzułmanami a niemuzułmanami lub pełniły rolę mediatorów w razie powstania takich zadrażnień. Tymczasem konkurujące ze sobą muzułmańskie państwa usiłują rozbudować swe wpływy poprzez udzielanie wsparcia grupom muzułmańskim walczącym z niemuzułmanami. Po drugie, w krajach islamskich rośnie liczba mężczyzn w wieku 16 - 30 lat, którzy zasilają szeregi partyzantów i bojowników. I ci właśnie młodzi ludzie stanowią trzon międzynarodowej islamskiej brygady. Rosjanie i muzułmanie wojują ze sobą od ponad dwustu lat. Biorąc pod uwagę lekcję historii, należy zastanowić się nad implikacjami wojny w Czeczenii dla Rosji i Stanów Zjednoczonych.</body>
      <spans>
        <span start="147" end="175">Podczas gdy wojska rosyjskie</span>
        <span start="198" end="471"> zrównują Grozny z ziemią, tylko jedna strona ma szansę wygrać ten konflikt  i to tylko dlatego, że nie może go przegrać - czeczeńscy bojownicy. Bo albo powstrzymają rosyjską ofensywę i doprowadzą do impasu, albo wycofają się w góry i któregoś dnia znów wrócą,  by walczyć.</span>
        <span start="472" end="513">
A przegrani? Będą nimi czeczeńscy cywile</span>
        <span start="547" end="554"> Rosja </span>
        <span start="598" end="617">I Stany Zjednoczone</span>
        <span start="660" end="747">. Czeczeńska wojna uwidacznia bowiem granice możliwości wpływania przez takie mocarstwa</span>
        <span start="779" end="828"> na lokalne konflikty toczących się na świecie. 
</span>
        <span start="858" end="1038">Wojnę w Czeczenii trzeba postrzegać zarówno we współczesnym, jak i historycznym kontekście. Jest to jeden z wielu konfliktów toczących się wzdłuż granic wielkiego islamskiego bloku</span>
        <span start="1081" end="1083">. </span>
        <span start="1394" end="1709">Po pierwsze, w świecie muzułmańskim brakuje jednego lub dwóch dominujących państw, które utrzymywałyby porządek w społeczności islamskiej i zapobiegały konfliktom między muzułmanami a niemuzułmanami lub pełniły rolę mediatorów w razie powstania takich zadrażnień. Tymczasem konkurujące ze sobą muzułmańskie państwa </span>
        <span start="1749" end="1855">usiłują rozbudować swe wpływy poprzez udzielanie wsparcia grupom muzułmańskim walczącym z niemuzułmanami. </span>
        <span start="1857" end="2059">Po drugie, w krajach islamskich rośnie liczba mężczyzn w wieku 16 - 30 lat, którzy zasilają szeregi partyzantów i bojowników. I ci właśnie młodzi ludzie stanowią trzon międzynarodowej islamskiej brygady</span>
        <span start="2148" end="2150">. </span>
        <span start="2152" end="2188">Rosjanie i muzułmanie wojują ze sobą</span>
        <span start="2210" end="2232"> od ponad dwustu lat. </span>
        <span start="3286" end="3410">Biorąc pod uwagę lekcję historii, należy zastanowić się nad implikacjami wojny w Czeczenii dla Rosji i Stanów Zjednoczonych.</span>
      </spans>
    </summary>
    <summary ratio="5" type="extract" author="E">
      <body>Podczas gdy wojska rosyjskie zrównują Grozny z ziemią, tylko jedna strona ma szansę wygrać ten konflikt  i to tylko dlatego, że nie może go przegrać - czeczeńscy bojownicy. Bo albo powstrzymają rosyjską ofensywę i doprowadzą do impasu, albo wycofają się w góry i któregoś dnia znów wrócą,  by walczyć.A przegrani? Będą nimi czeczeńscy cywile.</body>
      <spans>
        <span start="147" end="175">Podczas gdy wojska rosyjskie</span>
        <span start="198" end="471"> zrównują Grozny z ziemią, tylko jedna strona ma szansę wygrać ten konflikt  i to tylko dlatego, że nie może go przegrać - czeczeńscy bojownicy. Bo albo powstrzymają rosyjską ofensywę i doprowadzą do impasu, albo wycofają się w góry i któregoś dnia znów wrócą,  by walczyć.</span>
        <span start="473" end="513">A przegrani? Będą nimi czeczeńscy cywile</span>
        <span start="660" end="661">.</span>
      </spans>
    </summary>
    <summary ratio="10" type="extract" author="F">
      <body>Podczas gdy wojska rosyjskie otaczają, bombardują i zrównują Grozny z ziemią, tylko jedna strona ma szansę wygrać ten konflikt  i to tylko dlatego, że nie może go przegrać - czeczeńscy bojownicy. Bo albo powstrzymają rosyjską ofensywę i doprowadzą do impasu, albo wycofają się w góry i któregoś dnia znów wrócą, by walczyć. Rosjanie i muzułmanie wojują ze sobą na północnym Kaukazie od ponad dwustu lat. Biorąc pod uwagę lekcję historii, należy zastanowić się nad implikacjami wojny w Czeczenii dla Rosji i Stanów Zjednoczonych.W dłuższej perspektywie Rosja nie może wygrać tej wojny, tak jak Stany Zjednoczone nie mogą poważnie wpłynąć na jej rezultat.</body>
      <spans>
        <span start="147" end="458">Podczas gdy wojska rosyjskie otaczają, bombardują i zrównują Grozny z ziemią, tylko jedna strona ma szansę wygrać ten konflikt  i to tylko dlatego, że nie może go przegrać - czeczeńscy bojownicy. Bo albo powstrzymają rosyjską ofensywę i doprowadzą do impasu, albo wycofają się w góry i któregoś dnia znów wrócą,</span>
        <span start="459" end="471"> by walczyć.</span>
        <span start="1982" end="1983"> </span>
        <span start="2152" end="2232">Rosjanie i muzułmanie wojują ze sobą na północnym Kaukazie od ponad dwustu lat. </span>
        <span start="3286" end="3410">Biorąc pod uwagę lekcję historii, należy zastanowić się nad implikacjami wojny w Czeczenii dla Rosji i Stanów Zjednoczonych.</span>
        <span start="7240" end="7365">W dłuższej perspektywie Rosja nie może wygrać tej wojny, tak jak Stany Zjednoczone nie mogą poważnie wpłynąć na jej rezultat.</span>
      </spans>
    </summary>
    <summary ratio="20" type="extract" author="F">
      <body>Podczas gdy wojska rosyjskie otaczają, bombardują i zrównują Grozny z ziemią, tylko jedna strona ma szansę wygrać ten konflikt  i to tylko dlatego, że nie może go przegrać - czeczeńscy bojownicy. Bo albo powstrzymają rosyjską ofensywę i doprowadzą do impasu, albo wycofają się w góry i któregoś dnia znów wrócą, by walczyć.
 Jest to jeden z wielu konfliktów toczących się wzdłuż granic wielkiego islamskiego bloku, rozciągającego się od Maroka po Indonezję. w świecie muzułmańskim brakuje jednego lub dwóch dominujących państw, które utrzymywałyby porządek w społeczności islamskiej i zapobiegały konfliktom między muzułmanami a niemuzułmanami lub pełniły rolę mediatorów w razie powstania takich zadrażnień. Tymczasem konkurujące ze sobą muzułmańskie państwa - szczególnie Iran i Arabia Saudyjska - usiłują rozbudować swe wpływy poprzez udzielanie wsparcia grupom muzułmańskim walczącym z niemuzułmanami. w krajach islamskich rośnie liczba mężczyzn w wieku 16 - 30 lat, którzy zasilają szeregi partyzantów i bojowników. Rosjanie i muzułmanie wojują ze sobą na północnym Kaukazie od ponad dwustu lat. Biorąc pod uwagę lekcję historii, należy zastanowić się nad implikacjami wojny w Czeczenii dla Rosji i Stanów Zjednoczonych.

W dłuższej perspektywie Rosja nie może wygrać tej wojny, tak jak Stany Zjednoczone nie mogą poważnie wpłynąć na jej rezultat. Im szybciej politycy pogodzą się z tą brutalną prawdą, tym szybciej pokój przyjdzie na północny Kaukaz.</body>
      <spans>
        <span start="147" end="458">Podczas gdy wojska rosyjskie otaczają, bombardują i zrównują Grozny z ziemią, tylko jedna strona ma szansę wygrać ten konflikt  i to tylko dlatego, że nie może go przegrać - czeczeńscy bojownicy. Bo albo powstrzymają rosyjską ofensywę i doprowadzą do impasu, albo wycofają się w góry i któregoś dnia znów wrócą,</span>
        <span start="459" end="472"> by walczyć.
</span>
        <span start="949" end="1083"> Jest to jeden z wielu konfliktów toczących się wzdłuż granic wielkiego islamskiego bloku, rozciągającego się od Maroka po Indonezję. </span>
        <span start="1407" end="1855">w świecie muzułmańskim brakuje jednego lub dwóch dominujących państw, które utrzymywałyby porządek w społeczności islamskiej i zapobiegały konfliktom między muzułmanami a niemuzułmanami lub pełniły rolę mediatorów w razie powstania takich zadrażnień. Tymczasem konkurujące ze sobą muzułmańskie państwa - szczególnie Iran i Arabia Saudyjska - usiłują rozbudować swe wpływy poprzez udzielanie wsparcia grupom muzułmańskim walczącym z niemuzułmanami. </span>
        <span start="1868" end="1983">w krajach islamskich rośnie liczba mężczyzn w wieku 16 - 30 lat, którzy zasilają szeregi partyzantów i bojowników. </span>
        <span start="2152" end="2232">Rosjanie i muzułmanie wojują ze sobą na północnym Kaukazie od ponad dwustu lat. </span>
        <span start="3286" end="3411">Biorąc pod uwagę lekcję historii, należy zastanowić się nad implikacjami wojny w Czeczenii dla Rosji i Stanów Zjednoczonych.
</span>
        <span start="5894" end="5895">
</span>
        <span start="7240" end="7469">W dłuższej perspektywie Rosja nie może wygrać tej wojny, tak jak Stany Zjednoczone nie mogą poważnie wpłynąć na jej rezultat. Im szybciej politycy pogodzą się z tą brutalną prawdą, tym szybciej pokój przyjdzie na północny Kaukaz.</span>
      </spans>
    </summary>
    <summary ratio="5" type="extract" author="F">
      <body>wojska rosyjskie otaczają, bombardują i zrównują Grozny z ziemią, czeczeńscy bojownicy albo powstrzymają rosyjską ofensywę i doprowadzą do impasu, albo wycofają się w góry i któregoś dnia znów wrócą, by walczyć. W dłuższej perspektywie Rosja nie może wygrać tej wojny, tak jak Stany Zjednoczone nie mogą poważnie wpłynąć na jej rezultat.</body>
      <spans>
        <span start="159" end="225">wojska rosyjskie otaczają, bombardują i zrównują Grozny z ziemią, </span>
        <span start="321" end="341">czeczeńscy bojownicy</span>
        <span start="345" end="458"> albo powstrzymają rosyjską ofensywę i doprowadzą do impasu, albo wycofają się w góry i któregoś dnia znów wrócą,</span>
        <span start="459" end="471"> by walczyć.</span>
        <span start="1982" end="1983"> </span>
        <span start="7240" end="7365">W dłuższej perspektywie Rosja nie może wygrać tej wojny, tak jak Stany Zjednoczone nie mogą poważnie wpłynąć na jej rezultat.</span>
      </spans>
    </summary>
    <summary ratio="10" type="extract" author="D">
      <body>Czeczeńska wojna uwidacznia granice możliwości wpływania przez mocarstwa, jak Rosja i Stany Zjednoczone, na lokalne konflikty toczących się na świecie. Wojnę w Czeczenii to jeden z wielu konfliktów toczących się wzdłuż granic wielkiego islamskiego bloku, rozciągającego się od Maroka po Indonezję. Rosjanie i muzułmanie wojują na północnym Kaukazie od ponad dwustu lat. era wielocywilizacyjnych imperiów minęła. kolejny rosyjski przywódca powinien stworzyć Rosję "tylko dla Rosjan". Stany Zjednoczone powinny podjąć wobec Rosji kilka działań karnych, by zmusić ją do złagodzenia postępowania w Czeczenii. W dłuższej perspektywie Rosja nie może wygrać tej wojny, tak jak Stany Zjednoczone nie mogą poważnie wpłynąć na jej rezultat.</body>
      <spans>
        <span start="662" end="690">Czeczeńska wojna uwidacznia </span>
        <span start="697" end="732">granice możliwości wpływania przez </span>
        <span start="738" end="827">mocarstwa, jak Rosja i Stany Zjednoczone, na lokalne konflikty toczących się na świecie. </span>
        <span start="858" end="876">Wojnę w Czeczenii </span>
        <span start="955" end="1083">to jeden z wielu konfliktów toczących się wzdłuż granic wielkiego islamskiego bloku, rozciągającego się od Maroka po Indonezję. </span>
        <span start="2152" end="2181">Rosjanie i muzułmanie wojują </span>
        <span start="2189" end="2232">na północnym Kaukazie od ponad dwustu lat. </span>
        <span start="4576" end="4616">era wielocywilizacyjnych imperiów minęła</span>
        <span start="4696" end="4698">. </span>
        <span start="4710" end="4746">kolejny rosyjski przywódca powinien </span>
        <span start="4825" end="4858">stworzyć Rosję "tylko dla Rosjan"</span>
        <span start="4950" end="4952">. </span>
        <span start="5406" end="5528">Stany Zjednoczone powinny podjąć wobec Rosji kilka działań karnych, by zmusić ją do złagodzenia postępowania w Czeczenii. </span>
        <span start="7240" end="7365">W dłuższej perspektywie Rosja nie może wygrać tej wojny, tak jak Stany Zjednoczone nie mogą poważnie wpłynąć na jej rezultat.</span>
      </spans>
    </summary>
    <summary ratio="20" type="extract" author="D">
      <body>czeczeńscy bojownicy albo powstrzymają rosyjską ofensywę i doprowadzą do impasu, albo wycofają się w góry i któregoś dnia znów wrócą,  by walczyć.
Czeczeńska wojna uwidacznia granice możliwości wpływania przez takie mocarstwa, jak Rosja i Stany Zjednoczone, na lokalne konflikty toczących się na świecie. 
Wojnę w Czeczenii to jeden z wielu konfliktów toczących się wzdłuż granic wielkiego islamskiego bloku, rozciągającego się od Maroka po Indonezję. w świecie muzułmańskim brakuje dominujących państw, które utrzymywałyby porządek w społeczności islamskiej i zapobiegały konfliktom między muzułmanami a niemuzułmanami lub pełniły rolę mediatorów w razie powstania takich zadrażnień. 
w krajach islamskich rośnie liczba mężczyzn w wieku 16 - 30 lat, którzy zasilają szeregi partyzantów i bojowników. Rosjanie i muzułmanie wojują ze sobą na północnym Kaukazie od ponad dwustu lat.  we współczesnym świecie narody starają się łączyć swe tożsamości kulturowe z cywilizacyjnymi. era wielocywilizacyjnych imperiów minęła. kolejny rosyjski przywódca powinien stworzyć Rosję "tylko dla Rosjan". 
musi nas niepokoić humanitarny aspekt skutków wojny dla Czeczenów. Stany Zjednoczone powinny podjąć wobec Rosji kilka działań karnych, by zmusić ją do złagodzenia postępowania w Czeczenii. dopóki akcja militarna rozwija się pomyślnie, dopóty rosyjscy politycy nie rozpoczną wycofywania wojsk. W dłuższej perspektywie Rosja nie może wygrać tej wojny, tak jak Stany Zjednoczone nie mogą poważnie wpłynąć na jej rezultat.</body>
      <spans>
        <span start="321" end="341">czeczeńscy bojownicy</span>
        <span start="345" end="472"> albo powstrzymają rosyjską ofensywę i doprowadzą do impasu, albo wycofają się w góry i któregoś dnia znów wrócą,  by walczyć.
</span>
        <span start="662" end="690">Czeczeńska wojna uwidacznia </span>
        <span start="697" end="828">granice możliwości wpływania przez takie mocarstwa, jak Rosja i Stany Zjednoczone, na lokalne konflikty toczących się na świecie. 
</span>
        <span start="858" end="876">Wojnę w Czeczenii </span>
        <span start="955" end="1083">to jeden z wielu konfliktów toczących się wzdłuż granic wielkiego islamskiego bloku, rozciągającego się od Maroka po Indonezję. </span>
        <span start="1407" end="1438">w świecie muzułmańskim brakuje </span>
        <span start="1456" end="1658">dominujących państw, które utrzymywałyby porządek w społeczności islamskiej i zapobiegały konfliktom między muzułmanami a niemuzułmanami lub pełniły rolę mediatorów w razie powstania takich zadrażnień. </span>
        <span start="1855" end="1856">
</span>
        <span start="1868" end="1983">w krajach islamskich rośnie liczba mężczyzn w wieku 16 - 30 lat, którzy zasilają szeregi partyzantów i bojowników. </span>
        <span start="2152" end="2232">Rosjanie i muzułmanie wojują ze sobą na północnym Kaukazie od ponad dwustu lat. </span>
        <span start="3446" end="3540"> we współczesnym świecie narody starają się łączyć swe tożsamości kulturowe z cywilizacyjnymi.</span>
        <span start="4575" end="4616"> era wielocywilizacyjnych imperiów minęła</span>
        <span start="4696" end="4698">. </span>
        <span start="4710" end="4746">kolejny rosyjski przywódca powinien </span>
        <span start="4825" end="4858">stworzyć Rosję "tylko dla Rosjan"</span>
        <span start="4950" end="4953">. 
</span>
        <span start="5077" end="5144">musi nas niepokoić humanitarny aspekt skutków wojny dla Czeczenów. </span>
        <span start="5406" end="5528">Stany Zjednoczone powinny podjąć wobec Rosji kilka działań karnych, by zmusić ją do złagodzenia postępowania w Czeczenii. </span>
        <span start="6049" end="6151">dopóki akcja militarna rozwija się pomyślnie, dopóty rosyjscy politycy nie rozpoczną wycofywania wojsk</span>
        <span start="6185" end="6187">. </span>
        <span start="7240" end="7365">W dłuższej perspektywie Rosja nie może wygrać tej wojny, tak jak Stany Zjednoczone nie mogą poważnie wpłynąć na jej rezultat.</span>
      </spans>
    </summary>
    <summary ratio="5" type="extract" author="D">
      <body>Czeczeńska wojna uwidacznia granice możliwości wpływania przez mocarstwa na lokalne konflikty toczących się na świecie. rosyjski przywódca powinien stworzyć Rosję "tylko dla Rosjan". Stany Zjednoczone powinny zmusić ją do złagodzenia postępowania w Czeczenii. W dłuższej perspektywie Rosja nie może wygrać wojny, jak Stany Zjednoczone nie mogą poważnie wpłynąć na jej rezultat.</body>
      <spans>
        <span start="662" end="690">Czeczeńska wojna uwidacznia </span>
        <span start="697" end="732">granice możliwości wpływania przez </span>
        <span start="738" end="747">mocarstwa</span>
        <span start="779" end="827"> na lokalne konflikty toczących się na świecie. </span>
        <span start="4718" end="4746">rosyjski przywódca powinien </span>
        <span start="4825" end="4858">stworzyć Rosję "tylko dla Rosjan"</span>
        <span start="4950" end="4952">. </span>
        <span start="5406" end="5432">Stany Zjednoczone powinny </span>
        <span start="5477" end="5528">zmusić ją do złagodzenia postępowania w Czeczenii. </span>
        <span start="7240" end="7286">W dłuższej perspektywie Rosja nie może wygrać </span>
        <span start="7290" end="7297">wojny, </span>
        <span start="7301" end="7365">jak Stany Zjednoczone nie mogą poważnie wpłynąć na jej rezultat.</span>
      </spans>
    </summary>
  </summaries>
</text>
